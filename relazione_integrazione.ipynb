{
 "cells": [
  {
   "cell_type": "markdown",
   "id": "0aa36e6e-6e99-4583-bdf7-ade614a16fd6",
   "metadata": {},
   "source": [
    "### Integrazione di Fondamenti di Scienza dei Dati\n",
    "# Un prototipo per un'applicazione web in Flask per la raccolta di dati\n",
    "**Dario Gaudiuso**\n",
    "\n",
    "# Introduzione\n",
    "L'utilizzo di un'applicazione web rappresenta una comoda soluzione per la raccolta dei dati a inserimento manuale da parte dell'utente, come per il caso dell'azienda analizzato nel progetto d'esame. La compilazione manuale, infatti, porta con sé tutto un bagaglio di errori ben noti che le soluzioni _naive_, come per esempio l'uso di Google Form, non sono in grado di individuare: in questo modo, i dati errati finiscono nel dataset, delegando la gestione dell'errore a chi farà uso dei dati raccolti. L'uso di un'applicazione web, invece, permette di mettere in atto diverse strategie per riconoscere gli errori di inserimento già nel tentativo di aggiunta di un nuovo record, garantendo che nel dataset non arrivino dati palesemente anomali.\n",
    "\n",
    "Scopo del progetto è esplorare e sperimentare due tecnologie python per lo sviluppo di applicazioni web: Flask, un micro-framework per applicazioni web, e SQLAlchemy come ORM per interfacciarsi con la base di dati. Utilizzando questi strumenti verrà sviluppato un prototipo per un'applicazione web che consenta l'autenticazione dell'utente che sta effettuando l'inserimento e l'inserimento dei dati nel database.\n",
    "\n",
    "# Funzionalità\n",
    "\n",
    "L'applicazione permette l'inserimento nel database di mercati e corrispettivi.\n",
    "\n",
    "Solo gli utenti autenticati possono inserire corrispettivi e solo gli utenti con privilegi di admin possono inserire o modificare i mercati.\n",
    "\n",
    "L'applicazione deve garantire il più possibile che i dati inseriti dagli utenti siano corretti.\n",
    "\n",
    "## Errori e strategie di prevenzione\n",
    "\n",
    "Nello svolgimento del progetto, durante la fase di pulizia dei dati, sono emersi numerosi errori di inserimento: circa il 10% dei record nel dataset erano sbagliati. Dovendo minimizzare la possibilità di inserimento di dati errati, occorre sviluppare delle strategie verticali nell'architettura dell'applicazione. Un metodo che, con buona approssimazione, può individuare errori di copiatura sta nel chiedere all'utente di inserire il totale dei reparti (copiato anch'esso dallo scontrino) e verificare che il totale inserito coincida con il totale calcolato sommando i valori inseriti per i vari reparti. Questo controllo, ovviamente, è possibile solo a livello di applicazione.\n",
    "\n",
    "Come prima cosa, analizziamo gli errori presenti nei dati raccolti finora. Gli errori più comuni sono errori di copiatura in cui una cifra viene letta al posto di una simile, per esempio si inserisce 1 invece di 7. Purtroppo su questo tipo di errore non si può intervenire direttamente, se non sviluppando sistemi di compilazione mediante acquisizione automatica.\n",
    "\n",
    "Un altro errore comune è l'inserimento di scontrini duplicati. O lo stesso scontrino viene inserito più di una volta, oppure vengono inseriti gli stessi corrispettivi di reparto ma su date diverse o mercati diversi; in questo caso, potrebbe anche trattarsi del tentativo di correzione di un errore di inserimento precedente. Possiamo agire su questo errore a livello di applicazione, chiedendo conferma all'utente prima di effettuare l'inserimento se ci si accorge che nella base di dati esiste già un record dove tutti i valori dei reparti coincidono con quelli dell'inserimento che si vuole effettuare. L'inserimento non può essere impedito a livello di database perché, seppur etremamente improbabile, non è detto che non possano esserci due record diversi, entrambi corretti, con gli stessi valori sui reparti.\n",
    "\n",
    "Un altro problema è dato dalle date e dai numeri scritti in modo sbagliato e incoerente, per esempio \"1/1/0024\", oppure \"35, 01\" o anche \"7,345\". Questo problema si previene facilmente solo introducendo una base di dati che impone un tipaggio dei dati. Dal punto di vista applicativo, usiamo un'interfaccia utente che suggerisca all'utente il formato dei dati, per esempio usando un selettore a calendario per le date (quindi il formato della data è delegato all'interfaccia) o che consenta solo due cifre decimali per i numeri.\n",
    "\n",
    "Le date poi pongono problemi più seri quando sono incoerenti col mercato a cui si riferiscono. Per esempio, succede spesso di confondere la numerazione dei mesi e inserire \"1/10/24\" invece di \"1/9/24\". In questo modo, slitta il giorno della settimana e ci si trova, per esempio, con un record che fa riferimento a un mercato che, regolarmente, si svolge di martedì e che, invece, stando alla data si è svolto di sabato. Questo potrebbe anche non essere un errore, nel caso eccezionale in cui un mercato è stato spostato per un'unica data. Capita anche di trovare scontrini con date del futuro, per esempio col 2026 come anno. Il vincolo per cui uno scontrino non possa fare riferimento a una data nel futuro può essere imposto a livello di database, mentre il controllo della coerenza tra mercato e giorno della settimana deve essere effettuato a livello applicativo e non può essere impedito perché, come si è detto, non necessariamente indice di errore.\n",
    "\n",
    "L'ultimo errore riguarda le casse: si trovano giorni in cui la stessa cassa è stata usata su due mercati diversi oppure mercati in cui sono state usate due casse contemporaneamente. Questa situazione è impossibile per l'azienda ed è indice di un errore di inserimento o sul mercato o sulla cassa: spesso ci si confonde con mercati che si svolgono lo stesso giorno, per esempio \"Centro - Sabato\" viene inserito al posto di \"Cormor - Sabato\" perché ci si concentra solo sul giorno del settimana. Questa situazione può essere evitata a livello di database, imponendo come vincolo di chiave primaria la data e il mercato.\n",
    "\n",
    "\n",
    "# Struttura del progetto\n",
    "\n",
    "## Database e ORM\n",
    "Come DBMS abbiamo scelto di utilizzare SQLite perché è il più semplice da configurare e mette a disposizione tutte le funzionalità che servono. Fortunatamente, Flask è dotato di una libreria `Flask-SQLAlchemy` che semplifica di molto la configurazione dell'ORM.\n",
    "\n",
    "L'inizializzazione del database è effettuata nel file `database.py`, dove si trovano anche i modelli per creare le tabelle e, contestualmente, le classi che mappano a esse. La classe `Base`, che eredita da `DeclarativeBase`, è un artificio di SQLAlchemy che serve per ottenere l'istanza della classe `MetaData` che contiene le relazioni tra tabelle SQL e rappresentazione a oggetti. Ereditando da `Base`, i modelli popolano automaticamente l'istanza di `Metadata`.\n",
    "\n",
    "L'oggetto `db` creato dalla libreria `Flask-SQLAlchemy` esponde due interfacce `db.Model`, per creare i modelli, e `db.session` per instaurare la connessione al database. `db.session` è già configurato dalla libreria come `scoped_session`, che è la versione thread-safe dell'oggetto `session` di SQLAlchemy: in altre parole, se la richiesta deve fare più accessi al database, non viene creata una nuova sessione per ogni accesso ma si riutilizza la stessa connessione.\n",
    "\n",
    "Dopo aver creato le tabelle, la funzione `init_db()` attiva il vincolo di chiave esterna, che in SQLite è disabilitato di default per questioni di retrocompatibilità, e popola UTENTI e MERCATI con due record necessari per far funzionare il resto.\n",
    "\n",
    "### Struttura del database\n",
    "\n",
    "Usiamo tre tabelle:\n",
    "- Utenti: per gestire le persone che possono usare l'applicazione e i relativi privilegi\n",
    "- Corrispettivi: dove verranno conservati i dati inseriti\n",
    "- Mercati: contiene informazioni sugli attuali mercati dell'azienda\n",
    "\n",
    "La struttura delle tabelle è la seguente, dove una sottolineatura indica la chiave primaria e il corsivo indica una chiave esterna:\n",
    "\n",
    "UTENTI(<u>username</u>, password, is_admin)  \n",
    "CORRISPETTIVI(<u>data, *mercato*</u>, ts, *inserito_da*, cassa, *giorno_mercato*, reparto1, reparto2, reparto3, reparto4, reparto5)  \n",
    "MERCATI(<u>nome, giorno</u>, is_evento, is_attuale)\n",
    "\n",
    "CORRISPETTIVI(ts) è il timestamp del momento in cui viene registrato il corrispettivo. Registriamo questa informazione perché, in caso di errori, è comodo sapere in che momento è stato effettuato l'inserimento (possiamo infatti capire se si tratta di un inserimento in blocco di più scontrini o quanto tempo è passato dal mercato al momento in cui viene inserito). Il valore non è inserito dall'utente, ma compilato automaticamente dal web server.\n",
    "MERCATI(giorno) è il giorno della settimana in cui si svolge il mercato registrato; Mercati(attuale), invece, indica se il mercato si svolge nel presente o se è stato dismesso. Dovendo conservare lo storico, non possiamo semplicemente eliminare un mercato che non si svolge più.\n",
    "\n",
    "### Vincoli\n",
    "\n",
    "Tutti gli attributi hanno il vincolo NOT NULL tranne MERCATI(attuale).\n",
    "\n",
    "Nella relazione CORRISPETTIVI, *inserito_da* è chiave esterna riferita a UTENTI(username) e (*mercato*, *giorno_mercato*) è chiave esterna riferita a MERCATI.\n",
    "\n",
    "Vincoli intrarelazionali su CORRISPETTIVI:\n",
    "- *data* non può essere una data successiva a quella indicata da *ts*\n",
    "- I *reparti* devono essere decimali a due cifre non negativi\n",
    "\n",
    "Vincoli intrarelazionali su MERCATO:\n",
    "- Se *is_evento* è TRUE, allora *is_attuale* deve essere NULL; altrimenti *is_attuale* non può essere NULL\n",
    "- Se il mercato non è attuale, il nome deve terminare con la stringa `_old`, es. \"Centro_old\"\n",
    "\n",
    "  \n",
    "Vincoli interrelazionali:\n",
    "- Al momento dell'inserimento, il mercato referenziato da CORRISPETTIVI(mercato) deve essere un mercato attuale, a meno che non sia un mercato di tipo \"evento\"\n",
    "\n",
    "Tutti i vincoli sono stati implementati a livello di DDL, tranne il vincolo sul numero di cifre decimali di CORRISPETTIVI(reparto1, ..., reparto5) giacché SQLite non possiede il tipo DECIMAL. Anche l'aggiunta automatica della stringa \"_old\" al nome di un mercato non più attuale non può essere gestita a livello di DBMS per limitazioni di SQLite sui trigger: gli inserimenti e le modifiche dei mercati non più attuali dovranno quindi essere opportunamente gestiti a livello di applicazione.\n",
    "\n",
    "## Applicazione Flask\n",
    "\n",
    "### Inizializzazione\n",
    "Il file `__init__.py` funge da entry point per l'applicazione. Al suo interno, usando una factory function, crea e restituisce l'istanza dell'applicazione, facendo opportune configurazioni. L'opzione `instance_relative_config=True` serve a dire che i file per la configurazione sono relativi alla directory in cui si trova il package dell'applicazione. I file sono quindi esterni al package: in questo modo possiamo tenere separati i segreti e il database dal resto dell'applicazione.\n",
    "\n",
    "### Blueprint\n",
    "Modularizziamo l'applicazione raggruppando in tre blueprint le rotte. Tutte le rotte che assolvono funzionalità per l'autenticazione degli utenti sono raggruppate nel blueprint \"auth\", le rotte che permettono l'inserimento dei corrispettivi sono nel blueprint \"corr\" e, infine, le rotte per la gestione dei mercati sono nel blueprint \"mercati\".\n",
    "\n",
    "### Autenticazione\n",
    "I servizi di autenticazione sono tutti nel file `auth.py`.\n",
    "\n",
    "L'autenticazione è gestita in maniera veramente basilare, confrontando se la password inserita dall'utente fa match con la password registrata nel database sotto lo stesso username. Interessante invece è l'uso dell'oggetto `session`, un oggetto speciale di Flask che consente di conservare informazioni tra tutte le richieste effettuate dallo stesso browser. Usiamo `session` per ricordare che l'utente è autenticato.\n",
    "\n",
    "Per limitare l'accesso alle funzionalità dell'app ai soli utenti autenticati definiamo il decoratore `login_required()`. Il decoratore viene applicato sulle rotte alle quali vogliamo limitare l'accesso. Esso controlla se l'utente è attivo nella sessione, nel qual caso il flusso dell'esecuzione continua con la vista associata alla rotta; in caso contrario, effettua un redirect sulla rotta del login. Le sezioni dedicate solo all'admin sono invece protette dal decoratore `admin_required`.\n",
    "\n",
    "Se l'utente non ha i privilegi di admin, dopo un'autenticazione terminata con successo, viene dirottato direttamente sulla pagina per l'inserimento dei corrispettivi. Se invece l'utente è un admin, viene dirottato in una pagina in cui può scegliere quale operazione effettuare.\n",
    "\n",
    "### Inserimento dei corrispettivi\n",
    "Per aumentare l'usabilità, l'ordine dei giorni della settimana viene modificato dinamicamente con la funzione JavaScript `sort_giorni()`. Questa reagisce alla compilazione del campo *Mercato* del form e porta in cima alla lista delle opzioni disponibili per il campo *giorno* i giorni in cui si svolge il mercato selezionato. Per far comunicare (condividere le variabili) il server con il modulo JavaScript che lavora lato client, dichiariamo le variabili da condividere all'interno di un tag `<script>` nel corpo del template."
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.10.12"
  }
 },
 "nbformat": 4,
 "nbformat_minor": 5
}
